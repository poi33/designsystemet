---
title: Universell utforming
sidebar_title: Universell utforming
description: Designsystemet skal være tilgjengelig for alle, uansett varige eller midlertidig reduserte evner.
date: 2025-06-27
category: Introduksjon
color: yellow
icon: HandHeartIcon
published: true
order: 40
---

Designsystemet tilbyr grunnleggende komponenter som ivaretar [WCAG-kravene som inngår i regelverket](https://www.uutilsynet.no/wcag-standarden/wcag-standarden/86). Designsystemet tilbyr også veiledning og anbefalinger ut over de lovpålagte kravene, for å gjøre løsningene mest mulig brukervennlige for alle, uavhengig av varige eller midlertidig reduserte evner. 

Universell utforming krever ofte detaljerte tekniske og designmessige vurderinger. Flere komponenter krever spesifikke HTML- og ARIA-attributter, korrekt fokushåndtering og dynamisk annonsering til skjermlesere. I tillegg må det tas høyde for hvordan ulike skjermlesere og nettlesere tolker kombinasjoner av attributter og elementer. Dette er komplekse utfordringer den enkelte utvikler eller designer ikke skal måtte løse alene. Når vi løser det én gang i felleskap, kan mange gjenbruke det. Eventuelle feil og forbedringer som oppdages kan rettes opp og komme alle som bruker Designsystemet til gode.

Universell utforming er en del av hele vår arbeidsprosess - fra vi begynner å spesifisere komponenten til den er i produksjon. Når vi oppdager feil eller mangler på komponenten som påvirker om den er universelt utformet vil disse oppgavene bli prioritert av teamet. 

Tilgjengelige komponenter er bare en del av det å lage tilgjengelige løsninger. Vi vil derfor også lage guider og andre hjelpemidler slik at teamene får ekstra støtte til å bruke komponentene til det de er ment til.

Under [God praksis - Tilgjengelighet](/no/best-practices#accessibility) kommer vi til å legge ut artikler som handler om hvordan vi kan gjøre løsningene våre mest mulig tilgjengelige.
