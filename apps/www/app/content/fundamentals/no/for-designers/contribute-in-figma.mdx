---
title: Bidra med design
description: Vi setter pris på at du hjelper oss å forbedre komponenter og design i Figma.
date: 2023-06-27
category: For designere
color: red
icon: BranchingIcon
published: true
---

## Foreslå nytt design eller forbedringer

Vi setter pris på at du hjelper oss å forbedre komponenter og design i Figma. De beste løsningene kommer gjennom samarbeid.

### Ny komponent

Ønsker du å foreslå en ny komponent setter vi pris på om den blir [registrert i Github](https://github.com/digdir/designsystemet/discussions/new?category=components).

Når en ny komponent blir foreslått må vi vurdere om den er verdifull nok til å være en del av designsystemet. Vi ønsker ikke å ende opp med hundrevis av komponenter med små forskjeller, da vi kan risikere uønsket kompleksitet, vedlikehold, samt design- og teknologigjeld.

For nye komponenter som tas inn må vi:

- Identifisere og utforske liknende behov hos andre produktteam og virksomheter. Hvor mange produkter/etater vil ha bruk for den?
- Vurdere problemet komponenten skal løse og verdien dette gir.
- Tenke på om den kan lages fleksibel og gjenbrukbar nok.
- Tenke på om den er i tråd med [designprinsippene](/no/fundamentals/introduction/design-principles) og om den passer inn i helheten

### Registrere feil eller mangler på en komponent i Figma

Har du funnet en svakhet med noen av de eksisterende komponentene i Figma, setter vi pris på om du enten legger igjen en kommentar i Figma sammen med den aktuelle komponenten, eller at du oppretter en [bug-report i Github som forklarer feilen](https://github.com/digdir/designsystemet/issues/new?assignees=&labels=%F0%9F%90%9B+bug&projects=&template=1bug_report.yml), eventuelt en [feature-request som forklarer ønsket tilleggsfunksjonalitet](https://github.com/digdir/designsystemet/issues/new?assignees=&labels=%E2%9C%A8feature+request%2Cneeds+prioritization%E2%9D%97%EF%B8%8F&projects=&template=2feature_request.yml).

## Lage en komponent i Figma

Komponenter under arbeid ligger i egne arbeidsfiler. Når designet er ferdig flyttes komponenten til [Designsystemet - Core UI Kit](https://www.figma.com/@designsystemet). Denne filen blir delt i Figma Community.

Det er et par ting å tenke på når komponenter lages i Figma:

- Snakk med en utvikler om spesifikasjon, krav, tilgjengelighet, egenskaper og varianter. Bli enige om scope for komponenten og dokumenter dette i komponentens [Github-sak](https://github.com/orgs/digdir/projects/3/views/14).

- [Alle styles](https://docs.tokens.studio/available-tokens/available-tokens) (farger, avstander, størrelser, skygger, osv) skal være koblet opp mot korrekt tokens. Bruker du stilene som finnes, er disse allerede automatisk koblet mot tokens. Trenger du nye stiler, må disse også lages som tokens.

- [Autolayout](https://help.figma.com/hc/en-us/articles/5731482952599-Using-auto-layout): Innholdet skal skalere som forventet ved størrelseendring. Tenk over om innholdet skal wrappe under hverandre dersom det ikke er plass i bredden. Kan det være hensiktsmessig med en min- eller max-width? Og kanskje truncate (...) på teksten dersom den blir for lang?

- [Varianter](https://help.figma.com/hc/en-us/articles/360056440594-Create-and-use-variants) og "[component properties](https://help.figma.com/hc/en-us/articles/5579474826519-Explore-component-properties)": Bruk varianter for ulike varianter, farger og states. Bruk Component properties for å vise/skjule lag, instance-swap (F.eks bytte et ikon) og bytte text. Properties navngis på samme måte som props i Storybook. Vi bruker `variant`, `color`, `state`.

- Størrelser håndteres med [Modes i Figma](/no/fundamentals/for-designers/modes-in-figma). Du trenger ikke lenger å lage egne varianter for `Small`, `Medium` og `Large`. Så lenge du kobler komponenten til tokens for typografi, avstander og størrelser, vil den tilpasse seg riktig størrelse basert på valgt mode. Dette gjør det både enklere å vedlikeholde komponentene og enklere å bruke dem i ulike størrelser. 

- Er komponenten interaktiv? I så fall må ulike states eksistere som varianter av komponenten, og disse kobles opp med "[Change to](https://help.figma.com/hc/en-us/articles/360061175334-Create-interactive-components-with-variants#create)".

- Multibranding. Tenk over i hvilken grad komponenten skal støtte ulik theming og legg til rette for dette ved å bruke brand-farger fra tokens.

- Navngiving og organisering: Pass på at lagene i komponenten har fornuftige navn og at det ikke finnes unødvendige grupperinger eller lag.

- Tenk over hvordan en annen designer vil ta i bruk komponenten. Er den intuitiv å bruke? Er den fleksibel nok slik at de ikke trenger å detache den? Kanskje bør den settes opp med [slots](https://www.youtube.com/watch?v=FOGgsPz3UTk) slik at det er mulig å bytte ut innholdet i den og legge inn andre komponenter uten å måtte detache. Bruk gjerne også "[Preferred values](https://help.figma.com/hc/en-us/articles/5579474826519-Explore-component-properties#preferred)" for å femheve komponentene som er mest aktuelle å bruke som innhold.

  - Sjekk at du har gode nok [kontraster](https://www.uutilsynet.no/regelverk/testprosedyrar-nettstader/709#suksesskriterium_143_kontrast).
  - At du har tenkt over hvordan tastaturnavigering skal fungere dersom du lager en ny komponent som ikke er standard. (Standard HTML-elementer har tastaturnavigasjon allerede definert).
  - Instruksjoner eller informasjon som er essensiell for brukeren skal ikke være kun markert visuelt. Eksempel kan være å bruke ikon eller tekst i tillegg til rødfarge som indikerer at noe feiler.
  - Focus: Alle elementer skal ha en visuell markør som blir synlig når elementet får tastaturfokus. Fokusmarkøren skal ha god nok kontrast til bakgrunn, for å oppnå dette bruker vi en sort border (2px) og en gul outline (3px) i tillegg.

- Når komponenten er klar markeres den som "Ready for review". Den blir testet av andre og etter eventuelle justeringer markeres den som "[Ready for development](https://help.figma.com/hc/en-us/articles/15023124644247-Guide-to-Dev-Mode)". Når den er utviklet som en React-komponent lenker vi til komponentsiden i [Storybook](https://storybook.designsystemet.no).

### Oppdatere tokens

For å kunne endre eller opprette nye tokens må du lage en ny branch i pluginen [Tokens Studio for Figma](https://tokens.studio/). Du trenger Pro-versjonen av pluginen for å gjøre dette.

[Se hvordan du kobler pluginen opp mot våre design tokens](/no/fundamentals/for-designers/get-started#bruk-egen-fargepalett-på-komponentene).
